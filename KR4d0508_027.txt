# -*- mode: mandoku-view; -*-
#+TITLE: 至正集
#+DATE: 2015-08-25 00:12:30.129109
#+PROPERTY: ID KR4d0508
#+PROPERTY: BASEEDITION WYG    
#+PROPERTY: JUAN 卷二十七
<pb:KR4d0508_WYG_027-1a>¶
欽定四庫全書¶
　至正集卷二十七¶
　　　　　　　　　　　　元　許有壬　撰¶
　絶句¶
　　竹枝十首和繼學韻¶
居庸泉石勝槩多桑乾北去漸沙陀龍門鈎帶水百折¶
一日驅車幾渡河¶
草軟沙平無長泥踏歌飲别鴈行齊海青輕騎圓牌去¶
<pb:KR4d0508_WYG_027-1b>¶
金犢香車翠袖啼¶
紅黄簇簇野花勻千騎騰驤不動塵圓帳風涼來月牖¶
方帷日影䕃文茵¶
邊民總總傒來蘇瞻望祥颷動祀姑透空何處一聲笛¶
渾似春風聞鷓鴣¶
健步兒郎似籋雲鈴衣紅帕照青春一時脚力君休惜¶
先到金階定賜銀¶
草色迎秋便㺯黄青山盡處暮雲長秋風闗塞迢迢路¶
<pb:KR4d0508_WYG_027-2a>¶
望㫁美人天一方¶
野蔌堆盤見蕨芽珍羞眩眼有天花宛人自賣葡萄酒¶
夏客能烹枸杞茶¶
使者南來馬似龍一馳三百未高舂却笑牛車鳴大鐸¶
道途狹處莫相逢¶
有懐常擬賦閒居有筆當思頌二疏濯手清灤時一笑¶
少年曾寫萬言書¶
大安閣是廣寒宫尺五青天八面風閣中敢進竹枝曲¶
<pb:KR4d0508_WYG_027-2b>¶
萬歲千秋文軌同¶
　　柳枝十首(同前/)¶
灞岸千枝復萬枝隨風嬌困力難支只知擅盡風流態¶
不見清霜摇落時¶
樹隂沙地白如霜偏拂柔條惹恨長灤水有人思翠嫵¶
章臺無計綰絲繮¶
昔時相見眼俱青未許霜風一葉零十五年來樹如此¶
可憐張緒鬢星星¶
<pb:KR4d0508_WYG_027-3a>¶
龍岡照映兩三株恰似天河種白榆天河尚有鵲橋渡¶
半載龍岡無寄書¶
世有别離無可奈汝逢攀折漸成稀灤江却是多情樹¶
不送行人只送歸¶
龍沙五月恰飛花飄泊渾如客去家不化浮萍隨水去¶
恐教浮蕩有根芽¶
玉人金勒趂隂騎萬縷千絲故故垂行盡沙堤時按轡¶
袖沾飛絮口頻吹¶
<pb:KR4d0508_WYG_027-3b>¶
江岸溪橋到處逢笑渠節操不如松而今僕僕黄塵道¶
却對長亭笑殺儂¶
雨後川原風色凄遠連烟草共低迷不聽黄鸝深處語¶
夕陽惟有亂鴉啼¶
越女吳兒盡識儂江湖處處可相容明朝共約梅花去¶
不與爭春與作冬¶
　　和繼學壁間韻¶
莫道催歸無杜鵑數聲征鴈夜如年思婦多應挑錦字¶
<pb:KR4d0508_WYG_027-4a>¶
將軍休待勒燕然¶
　　題武寧翁氏湧翠亭¶
亭前山勢渾如浪勢自奔騰體自閒老子相看肯輕出¶
江湖却有浪如山¶
　　思歸¶
思歸不惜歲如流日望西風早作秋只知倦客還家好¶
不見秋風催白頭¶
　　次賈伯堅左司寄來韻四首¶
<pb:KR4d0508_WYG_027-4b>¶
清風千里墨痕香琢出天球潤似肪已為郢歌飜白雪¶
更將仙杵搗𤣥霜¶
酒來宛國注紅香魚出涼亭薦雪肪多病浪仙都負此¶
空哦清句嚼氷霜¶
書室惟須辟蠧香鉛刀誰遣試蟇肪相思夜夜秋衾夢¶
菊有黄花蠏已霜¶
賜霑炰鳯玉脂香大笑輕(闕/)服鴈肪華髪侍臣歸有日¶
鴐鵝先報一天霜¶
<pb:KR4d0508_WYG_027-5a>¶
　　棃花鸜鵒扇頭贈李如淵¶
言非鸚鵡莫譊譊力不能高忍爾庖白雪香中風日好¶
愼毋踰濟更來巢¶
　　和友人北苑馬上四首¶
古木隂隂覆苑牆鴈程霜早碧雲長欲知聖德如天處¶
最近來庭是越裳¶
髙榆矮栁逺參差一幕秋空碧四垂莫笑從臣歸太急¶
人間天上共秋期¶
<pb:KR4d0508_WYG_027-5b>¶
萬事浮雲一瞬過何勞辯口似懸河北風捲雨城南去¶
明日灤江水又多¶
金蓮紫菊帶烟鋪畫出龍岡萬世圖直使王嬙到青塚¶
漢家當日有人無¶
　　代書寄可行弟十首¶
灤京尺素寄沙羡料理田園有事宜檢校便當勤檢校¶
參知行欲自參知¶
祠堂花木已繁隂見說栽培用力深南土常年秋喜旱¶
<pb:KR4d0508_WYG_027-6a>¶
更宜澆灌待成林¶
叔季勤勞共相攸為予高坐蓄書樓先公遺後一萬卷¶
明日投簮去校讐¶
樓後樓前地有餘埜心常愛樹扶疎四時花木須栽徧¶
更作蓮池就偃瀦¶
漢川雲夢有租田今歲應逢大有年約束諸僮公出納¶
羡餘留糶杖頭錢¶
雙鶴廣陵來敝廬啄苔穿竹日相娛莫教忘却蹁躚態¶
<pb:KR4d0508_WYG_027-6b>¶
嵗晚待渠從老夫¶
桂花初放小山幽更有葡萄映石榴食實折花歸有日¶
休教蕪穢負清秋¶
當年手自植栟櫚别後長添幾尺餘說與園丁宜善視¶
老饕歸欲食其魚¶
文竹移栽只五根來時無數長兒孫不因繁冗休輕翦¶
要使清隂過酒樽¶
眼花齒動鬢斑斑三十年來不暫閒多少家庭纎悉事¶
<pb:KR4d0508_WYG_027-7a>¶
從今先約莫相闗¶
　　題善原道經歴所藏唐人曉粧圖¶
錦帳春寒曉起遲臨鸞無語更嬌癡勻粧未了花隂轉¶
已過農家爨饁時¶
　　贈瀏陽連平山上人(其人工裝潢/)¶
平山山下連浮圖長日空門力有餘却是墨名儒者行¶
肯來裝緝我家書¶
　　題吳徳輝母貞節詩卷¶
<pb:KR4d0508_WYG_027-7b>¶
貞節千年詎陸沈傳芳猶欲託詞林吾衰不辦如椽筆¶
深負區區孝子心¶
　　題龍遜甫耕雲堂¶
滿山深鎖白英英不解為霖但可耕只恐無心忽飛去¶
埜人何處望秋成¶
　　贈五星黄見心¶
人心雖奥不難窺天地之心尚可推直待韋編三絶後¶
恰知雷在地中時¶
<pb:KR4d0508_WYG_027-8a>¶
　　龍眠畫十六羅漢¶
西方百萬億菩薩老李偏圖十六人八凱八元無覔處¶
空中樓閣有麒麟¶
　　飛鳴宿食鴈¶
陣雲清落數聲寒飲啄江湖夢亦安莫到衡陽便囘去¶
隂山春盡雪漫漫¶
　　周岳甫雲山圖¶
丹崖千丈杳難攀雲去雲來一様間底事老禪言不悟¶
<pb:KR4d0508_WYG_027-8b>¶
不觀雲氣只觀山¶
　　題劉光逺林禽白頭公圖¶
林深果熟足身謀爾復何憂亦白頭莫訝塵纓縳仕宦¶
蕭蕭雙鬢早驚秋¶
　　題鄒鍊師古齋¶
十二萬年餘幾年人心世道日堪憐之人欲究先天意¶
試看庖羲未畫前¶
　　僧柿林墨蘭¶
<pb:KR4d0508_WYG_027-9a>¶
素紈如水汎崇光囘首春風九畹荒一自湘纍紉佩後¶
深林辜負幾多香¶
　　野園見碧桃¶
臉霞消盡見清眞應笑崔郎不識人鄭重莫誇天上種¶
深山幽谷一般春¶
　　昭靈江樓即事¶
翠幕紅旗拜嶽船凝笳疊鼓動江天千花萬栁疑無路¶
一㸃衡峯在眼前¶
<pb:KR4d0508_WYG_027-9b>¶
　　壽寧宫白龜泉有築室祀軒轅彌明刻韓子聨句¶
　　於上作口號以喻岫雲懶雲二提㸃¶
不須聨句夜紛紜石鼎惟堪煮白雲若向衡峯問端的¶
空同山叟是鄒訢¶
　　昭靈江樓廷鎭招飲罷風雨中解舟泊西岸¶
伏波祠下水澄澄急雨狂風兩半醒楚峽雲歸棹歌起¶
隔江燈火看昭靈¶
　　題廖氏西山用廷鎭原功韻二首¶
<pb:KR4d0508_WYG_027-10a>¶
聖時何用效夷齊修竹雲深鳯可棲政自不須勞手板¶
清風明月互東西¶
烟霞香靄隔夷庚新月斜陽畫不成萬里風來好乗便¶
等閒吹上碧崢嶸¶
　　息齋著色竹¶
錦䙀新出玉亭亭便領蒼寒月一庭底事清風藏不得¶
直教高節著丹青¶
　　李遵道科石二首¶
<pb:KR4d0508_WYG_027-10b>¶
千霜凌轢百霆摧半是枯椔半是苔中有古春無盡意¶
郊原誰羡萬牛來¶
一卷蒼蘚頑不轉千尺冷雲僵不飛從知難勝柱石任¶
爾厭山林何所歸¶
　　題本齋用廷鎭韻¶
山林雨露積微涓毫末行將薄九天仁義栽培正如此¶
要知根柢在心田¶
　　題乗槎圖¶
<pb:KR4d0508_WYG_027-11a>¶
環海周流不易時有人乗去欲何為如何取得支機石¶
更問偷桃翫世兒¶
　　寒江獨釣圖¶
梅花無影水無漪舟入遥天晚更微收拾綸竿沽酒去¶
又教披取一簔歸¶
　　僧待渡圖¶
落日青山遠欲無蒼烟深處有浮圖老僧不辦馮河力¶
却笑當年有折蘆¶
<pb:KR4d0508_WYG_027-11b>¶
　　墨梅¶
纔别瓈江萬玉飛又從豪素見横枝春風可是無拘束¶
吹到人間第幾詩¶
　　墨蘭¶
騷鄉人遠未忘情莫訝無香浪得名九畹有魂銷不得¶
巫陽招與楮先生¶
　　白猿授書圖¶
異途邪說騁榛蕪豈識人間有廣居河不出圖龍馬逝¶
<pb:KR4d0508_WYG_027-12a>¶
野猿傳授定何書¶
　¶
　¶
　¶
　¶
　¶
　¶
　¶
<pb:KR4d0508_WYG_027-12b>¶
　¶
　¶
　¶
　¶
　¶
　¶
　¶
　至正集卷二十七¶

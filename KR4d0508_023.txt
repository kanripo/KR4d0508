# -*- mode: mandoku-view; -*-
#+TITLE: 至正集
#+DATE: 2015-08-25 00:12:30.082128
#+PROPERTY: ID KR4d0508
#+PROPERTY: BASEEDITION WYG    
#+PROPERTY: JUAN 卷二十三
<pb:KR4d0508_WYG_023-1a>¶
欽定四庫全書¶
　至正集卷二十三¶
　　　　　　　　　　　　元　許有壬　撰¶
　絶句¶
　　題理宗御書¶
中原榛莽日南國宴安時可惜揮毫處都忘采芑詩¶
　　鵰窩驛次伯庸韻二首¶
華髪憐于役青山笑不歸有詩留傳舍無杖叩巖扉¶
<pb:KR4d0508_WYG_023-1b>¶
中年愁遠涉出户即思歸驛路夜鞭馬家山晝掩扉¶
　　分臺多暇戲書都事李雲卿案二首¶
事簡心常靜簾垂日正長東窻高卧起來受北窻涼¶
北來天地闊南望道途長塞草迢迢夢庭餘葉葉涼¶
　　題蘇李泣别圖和謝敬德韻二首¶
死節吾已矣生還又不如天王非太忍臣罪不勝誅¶
親友生别去子復棄遐荒只道還家好還家恨更長¶
　　次伯生韻二首¶
<pb:KR4d0508_WYG_023-2a>¶
齒髪年年改風霜日日寒誰知台輔客恰似廣文官¶
酒腸時一熱詩骨自多寒智不如樗里文猶可稗官¶
　　題姚子中墨竹為巴延清卿監司賦二首¶
冷印枝枝月清含葉葉秋斯人有高節同在鳯池幽¶
香雪寒不飛琅玕濕晴碧化筆足清風蒼生待蘇息¶
　　管幼安濯足圖¶
吾欲髠歆髪織作幼安履復憂穢賢足遂及遼東水¶
　　息齋墨竹¶
<pb:KR4d0508_WYG_023-2b>¶
竹仙骨已蛻遺墨宛如新明月秋無價清風世有人¶
　　次李沁州所寄韻八首¶
陽光彌六合螢燐若為功頗喜烏衣吏朝朝報獄空¶
繆拙遭明世涓埃竟莫増自盟惟一語休負十年燈¶
皇恩大無外庸瑣悉爬羅好竭方剛力年光馬注坡¶
量力慙叨禄懐家倦倚樓君恩如少報未老亦歸休¶
銅鞮古名地靡曼滿城中還似當年否吾將賦惱公¶
塡臆愁無迹傳家貧有胎羈懐多少事晤語遲公來¶
<pb:KR4d0508_WYG_023-3a>¶
地寒饒寂寞桃李雨聲中莫為妍華惜山川有涸童¶
紛紛椔翳輩初亦識春風寄與迷途子康莊處處通¶
　　又次前韻¶
窮豈詩為祟愁須酒策功雨來雲氣重花落鳥聲空¶
安分貧猶富持身損是増卑官無長物風雨短檠燈¶
編簡蟬空蠧門庭雀可羅松醪今日熟一笑酹東坡¶
聨第陪鴻彦蜚英達鳯樓只將堅白志萬一答天休¶
聞道幽居好遼山紫翠中返來猿與鶴頗怨主人公¶
<pb:KR4d0508_WYG_023-3b>¶
佳句不易得蠙蛛出蚌胎吾方信吾壘專待短兵來¶
學道當無倦拳拳百嵗中彭殤君莫較天實壽終童¶
思君不可見更忍障南風幸假詩筒便佳音得屢通¶
　　逆風挽舟竟日才一舍而止二首¶
人力已疲極飛廉有底狂老天相補報却作一霄涼¶
一勺平安水翻成灔澦堆十夫牽不止姑坐待風囘¶
　　水是吾鄉水四首¶
水是吾鄉水漳洹會一流如何容易去似我昔年遊¶
<pb:KR4d0508_WYG_023-4a>¶
水是吾鄉水洹清漳自渾去鄉無百里何事混吾洹¶
水是吾鄉水泥沙不可烹洹溪明日至親為汲深清¶
水是吾鄉水初非有愛憎漳流本雄偉我自别淄澠¶
　　夜深酒渴光遠掃蓬雪沃崖蜜見餉此時此味世¶
　　無有也作二十字謝之¶
虀酸何足傳茶苦謾勞烹誰浣文園渴醍醐灌碎瓊¶
　　醉中書江樓壁¶
湘山春欲暮湘水清可涉佳人不我留歸帆動新月¶
<pb:KR4d0508_WYG_023-4b>¶
　　待泮¶
昔聞輪生角今見舟在陸安得昆吾刀碎此一川玉¶
　　次同年丁文苑韻四首¶
花島晴雲不捲栁堤歸路都忘夢&KR0187;青帘摇曳柴門半¶
掩斜陽¶
長日惟閒最覺清風與睡相宜竹靜不教塵到洞深惟¶
有雲知¶
籬下幾叢黄菊樓頭四面青山最是夜蘭清絶澗泉和¶
<pb:KR4d0508_WYG_023-5a>¶
月潺潺¶
樽俎霜餘登橘杖藜月下觀梅恰好山中酒熟先生政¶
賦歸來¶
　　黄葵¶
長生殿&KR0187;仙子華陽宫中女師淡淡鵞黄衫子深深鴨¶
緑裙兒¶
　　贈歌者文林燕用魯子翬韻¶
飛徧人間華屋來依天上瓊林任蹴舞筵花落休教緑¶
<pb:KR4d0508_WYG_023-5b>¶
葉成隂¶
　　九日書原功壁¶
重陽有菊無酒塵世多忙少閒京國年年白髪湘江處¶
處青山¶
　　題木唐卿旌表孝義卷(唐卿西域人/)¶
橋梓天殊棣有華良心初不間幽遐何年四海無旌表¶
盡化忠臣孝子家¶
　　子昻竹石老樹圖¶
<pb:KR4d0508_WYG_023-6a>¶
嫩篁烟潤翠扶踈老樹枝殘影似無下有石兄都不問¶
四時堅坐看榮枯¶
　　唐三學士奕棋圖(褚亮蘇世長蔡允恭/)¶
瀛洲花滿接雲霄盛世閒多早退朝喪亂歸來得真主¶
忍將長日用碁消¶
　　題鄭裕卿僉事黎花錦鳩圖¶
雲月空明小院春粉香清拂錦衣新莫教喚起一天雨¶
寂寞玉容如太真¶
<pb:KR4d0508_WYG_023-6b>¶
　　黄州烏監郡勤政堂¶
惜因千古有良規一息因循事便隳厚養飽餘君試看¶
索綯須是最閒時¶
　　題韓國儀圖譜(億之後也當時稱桐樹韓家以/别相州韓國儀今居豫章東湖)¶
宋朝文獻跨隆古美盛更推韓世家㫁簡一編三百載¶
東湖桐樹又能華¶
　　游青山晚坐水濱¶
水光山影畫屏開萬樹斜陽兩岸苔獨坐魚矼觀月上¶
<pb:KR4d0508_WYG_023-7a>¶
撲天飛雪鷺鷀來¶
　　和南谷平章題吕公亭韻¶
四海茫茫一劔飛何年游戲漫留詩多應黄鶴樓前月¶
曾見御風歸去時¶
　　琳宫詞次安南王韻十首¶
流雲洞闢列仙朝飛佩聲寒下紫霄天上豈知鳬是鴈¶
人間虛說鵲成橋¶
閬苑春多不惜春萬年風物一般新可憐塵土藍田路¶
<pb:KR4d0508_WYG_023-7b>¶
亦有區區種玉人¶
雲窻畱月曙光微瑶草含風露未晞却笑天台容俗客¶
桃花零落又春歸¶
涼入簾幃夜色輕瑶臺添月更虛明一壺天地渾無迹¶
只有清風動竹聲¶
通明殿曉侍熏爐還駕扶摇返故都風景便宜收拾取¶
莫教滄海有遺珠¶
山林活計只餐霞世事茫茫日自斜謫到玉堂無好况¶
<pb:KR4d0508_WYG_023-8a>¶
夜深猶草侍中麻¶
人人開口說𤣥闗翻使身心兩不閒老子年來惟解睡¶
從教海上有仙山¶
千金休買失船壺汲挽知須幾轆轤昨夜山房新釀熟¶
一瓢和月泛雲腴¶
神山雲矗碧天齊滄海如杯太華低非是眼高空八表¶
世間何物不醯雞¶
松筠扶翠䕶危樓涌出清寒萬斛秋回老乗風無覔處¶
<pb:KR4d0508_WYG_023-8b>¶
碧天如水自悠悠¶
　　題趙秉彛所藏墨竹¶
冷雲香霧濕霏霏翠影浮空晝欲迷何處秋聲最瀟灑¶
玉堂風月鳯曾棲¶
　　洞賓像為秉彛作¶
三山引去幾萬里道在眼前人不知雲海從公定何日¶
秋風先染鬢成絲¶
　　織錦迴文圖¶
<pb:KR4d0508_WYG_023-9a>¶
明珠金縷爛縈回香玉連環翦不開不把肺肝都織出¶
將軍惟識趙陽臺¶
　　春日漫興¶
竹几團蒲懶最宜不知花影隔窻移鄰翁忽報小甕熟¶
老子坐忘成坐馳¶
　　玉闗臨商德符山水¶
商家滇蜀得山時心與山逢手豈知兔起鶻來君試看¶
不從商學有餘師¶
<pb:KR4d0508_WYG_023-9b>¶
　　一犂春雨圖¶
素餐無補合歸休但願人間嵗有秋昨夜東風能事畢¶
三時消盡百年憂¶
　　汝南郭晦夫割塋傍地為祭田有譏其非古者予¶
　　為解之亦取其不得已也猶僅可之意後世有伐¶
　　塋内荆榛為爨燎之需而自給者視晦夫益遠矣¶
古制圭田墮𣺌茫有家隆替亦何常孝誠未暇論多事¶
一片秋風黍稷香¶
<pb:KR4d0508_WYG_023-10a>¶
　　和繼學南歸至鄂韻二首¶
梅花零落柳條青人在孤篷月在汀明日瑣窻春夢覺¶
祇應乾鵲擅多靈¶
達人去就一毫輕看徧江湘眼倍明䕫府惠州詩有様¶
朱崖應是不虛行¶
　　賞心亭¶
賞心亭上雙栢樹看我徃來今十年栢樹青青宛如昔¶
當時游子已華巓¶
<pb:KR4d0508_WYG_023-10b>¶
　　蛾眉亭¶
一代無詩萬象塵江山消得謫仙人騎鯨一去不復返¶
空使雙蛾萬古顰¶
　　昭明太子廟¶
一編和璧間南金鼓動唐人著録心韓筆不推三代上¶
六經事業幾銷塵¶
　　鄱陽即事二首¶
蠲稅輸金冀不苛永蛇為害更加多打門悍吏如狼虎¶
<pb:KR4d0508_WYG_023-11a>¶
銷盡鐶釵有幾何¶
禁弛池湖恤困窮小罾敝笱若為功攔江數罟横千尺¶
却被豪家一舉空¶
　　李正德御史分行廣西予行廣東相遇滕王閣醉¶
　　中次其韻二首¶
紅樹青山照轡絲江南無地不宜詩秋光如畫天如水¶
渾是京華夢到時¶
遠浦浮空凝晚色好山烘日出晴嵐滕王閣上一分手¶
<pb:KR4d0508_WYG_023-11b>¶
人過梅闗南復南¶
　　峽江二首¶
賈胡輕作數年留住徧江頭賣酒樓從此木綿成利窟¶
主家兒婿定纒頭¶
見說燕雲布價添久居輕别恨厭厭明年江口好相候¶
定駕大船來賣鹽¶
　　杜子美象¶
刪後騷餘代有聞集成惟許杜陵人憑誰寄語沿流者¶
<pb:KR4d0508_WYG_023-12a>¶
流到江西不是春¶
　　卧龍圖(梁儀甫所收/)¶
能辨人間大有年九淵誰道抱珠眠等閒莫似隆中起¶
雨得西南蕞爾天¶
　　題大别寺石壁禪師懐可堂¶
老可而今骨已塵只留老壁翠嶙峋可憐懐可悠悠意¶
多少人間未可人¶
　　衡山王尉因蛙得疑獄邑人圖而頒之求題¶
<pb:KR4d0508_WYG_023-12b>¶
事當人力難盡處微物依憑庸有之司馬家兒誰喚起¶
而今真可問公私¶
　　鵰窩驛次伯庸壁間韻四首¶
居庸無壘有人烟龍虎風雲俱上天漢家談笑中興了¶
大勝天驕多控弦¶
緑蕪千里動荒烟白鳥一行飛上天落日饑鳶呌平澤¶
鳴䳌何處發驚弦¶
桑乾水面晴生烟桑乾領頭青入天勸君過嶺莫回首¶
<pb:KR4d0508_WYG_023-13a>¶
歸心恐如矢去弦¶
濛濛山色濕非烟四野窮廬垂一天去家幾時驗明月¶
昨日上弦今下弦¶
　　和曹子貞壁間韻¶
桑乾高接碧天長五月松風洒碎霜馬上饋茶僧亦笑¶
今年更比昔年忙¶
　¶
　¶
<pb:KR4d0508_WYG_023-13b>¶
　¶
　¶
　¶
　¶
　¶
　¶
　¶
　至正集卷二十三¶

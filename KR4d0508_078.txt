# -*- mode: mandoku-view; -*-
#+TITLE: 至正集
#+DATE: 2015-08-25 00:12:31.064110
#+PROPERTY: ID KR4d0508
#+PROPERTY: BASEEDITION WYG    
#+PROPERTY: JUAN 卷七十九
<pb:KR4d0508_WYG_078-1a>¶
欽定四庫全書¶
　至正集卷七十九¶
　　　　　　　　　　　元　許有壬　撰¶
　樂府¶
　　摸魚子(鳯凰臺次湯/碧山教授韻)¶
自蕭韶九成來後岐山猶是隆古嬴顛劉蹶相枕藉幾¶
度狸號鰌舞堪笑處又蕞爾鍾山一霎神光吐鶴汀鳬¶
渚問呉徳何徴紫霄輕下天意竟誰許　江山好老子¶
<pb:KR4d0508_WYG_078-1b>¶
狂吟箕踞千年考信無據多情只有秦淮月還照故宫¶
焦土昏復曙浸寒暑悠悠老盡梧桐樹從今計取阿閣¶
成巢朝陽應瑞椽筆為君賦¶
　　二(中都餞荀平叔/都事赴大都)¶
正荒寒似逃空谷佳人又話離别風低白草天無際漠¶
漠平沙如雪心欲折看落日飛鴻一線明還滅長歌激¶
烈把湖海襟期闗山風物取次付弹鋏　毛錐子千古¶
鑽妍搜刔誰知更比鳩拙仲宣不作登樓賦閒殺一天¶
<pb:KR4d0508_WYG_078-2a>¶
秋色珊佩玦羡公去鳴騶醉上長安陌予懐轉結怕紫¶
塞寒深碧雲暮合酒醒見明月¶
　　三(登洞庭廟連天/樓和劉光逺作)¶
問樓頭幾多烟景長風千里吹送洞庭島嶼留殘雪依¶
約玉龍飛動天故縱要老子南来添得詩囊重遥山翠¶
聳更淡淡斜陽蕭蕭落木感慨古今共　人間世何處¶
祥麟威鳯繁華一枕春夢江湖無限閒風月待我往来¶
吟㺯君莫痛看起舞紛紛踏破中霄甕深杯自捧便喚¶
<pb:KR4d0508_WYG_078-2b>¶
起湘纍汨羅江上沉醉是奇供¶
　　四(賦玉簪用/明初韻)¶
笑人間珪衮何物此華良貴天與倚闌瘦立亭亭玉刻¶
畫一生清苦人有語道不出藍田豈是真才具山人告¶
汝正蓬鬢蕭踈不勝冠冕真者亦投去　洹溪水洗盡¶
眼中塵土天葩静看齊吐氷壺凉月天如水塵柄肯論¶
夷甫翁醉舞任蕞爾寰區共訝山中許搔風沐雨且受¶
用清香古今多少富貴草頭露¶
<pb:KR4d0508_WYG_078-3a>¶
　　五(賦鷄冠花/用明初韻)¶
笑山人木鷄心事年来歛嘴藏距幽花細草聊娯目小¶
圃更無閒土膏澤溥豈天為司晨偏與鍾奇古無人起¶
舞對寂寂園池蕭蕭風雨竦立為誰怒　三生夣猶繞¶
户鄉棲處昂然㡬欲掀舉挼丹蹙錦頭顱好葉葉舊時¶
毛羽天已許待海日升時飛上桃都樹人間凝佇看吐¶
白東方却来平地千載不容腐¶
　　六(次明初/為壽韻)¶
<pb:KR4d0508_WYG_078-3b>¶
筭驅馳三十餘嵗只將光景虚度野雲本是無心物辦¶
得幾多霖雨還自許量綿力觕才猶可松筠主天方見¶
與把村落溪山風煙朝夕著在最佳處　青年志萬一¶
容禆當宁何慙與噲為伍歸来千仞岡頭看却笑甕天¶
飛舞方學圃要摘我田蔬共和淵明句譊譊醉語道咫¶
尺重陽登髙落㡌休競汨羅渡¶
　　七(次郭子敬祭酒/同賞牡丹韻)¶
記花王舊時名品共傳姚魏黄紫洛陽種治䧺天下何日¶
<pb:KR4d0508_WYG_078-4a>¶
移根来此青鏡裏任淡抹濃粧莫挽春衫比人間四美¶
更天遣舒郎等閒一賦千載共心醉　清平調漫與東¶
風料理繁華能擾天紀沉香亭上無人恨流入錦江春¶
水安故里又何似吾儕聊復尊罍耳清歌且止怕檀板¶
無知多嬌不耐驚得綵雲起¶
　　八(洹堂盆池紅白蓮開余適卧病城居六月一日/始往一觀落者雖多開者方未已喜而賦此)¶
笑當年柏臺蘭省四時風景孤負歸來幸得身無事底¶
又匆匆朝暮心口語是傳癖詩癯常把芳辰誤夜来風¶
<pb:KR4d0508_WYG_078-4b>¶
雨早練帨雲飄紅衣霞捲香滴翠杯露　司花手無限¶
芳妍留住凝粧為我延佇姑仙綽約如氷雪次第相從¶
微步天不妬便失却東隅儘有桑榆路人間塵土看太¶
華峰頭花開千丈吾老尚能去¶
　　九(明初賦摸魚子夀余既次其韻而可行/塘成和之成什衰病枝癢亦足為十首)¶
買陂塘旋栽楊柳歸来此是先務它鄉故里都休校舊¶
雨不如今雨鴻在渚笑爾尚南飛吾已安孤嶼黄花解¶
語道人老宜秋身安耐酒此正有真趣　鑾坡路大手¶
<pb:KR4d0508_WYG_078-5a>¶
深慚自許超騰又悖鍾吕但求閒淡如元亮却恨詩多¶
奇句傾緑醑底須按樂天池上霓裳譜休論往古有三¶
日重陽約君同醉老子築西圃¶
　　十¶
買陂塘旋栽楊栁閒官宜治閒務老天助我攻清淡兩¶
月不遭泥雨規别渚更累土為山留土分為嶼鄉人共¶
語歎百嵗陻蕪一朝䟽闢此去日成趣　江湖願自是¶
平生心許元英誰羡陳呂石渠細流鳴琴筑清似我家¶
<pb:KR4d0508_WYG_078-5b>¶
詩句杯引醑便收拾松風寫入絲桐譜區區學古愧竊¶
禄無功投閒有分猶患不如圃¶
　　十一¶
買陂塘旋栽楊栁年来於此承務涼臺燠館吾何有聊¶
芘一時風雨洲映渚向一片烟波鼎峙嵯峨嶼盤空硬¶
語挽三峡詞源千軍筆陣不盡樂閒趣　當年志為國¶
微軀曾許青雲仍際觀吕從知弱步難勝重夢斷九天¶
臚句時飲醑趂四序栽花綴作園池譜長歌弔古悵¶
<pb:KR4d0508_WYG_078-6a>¶
安得良田茫茫萬頃種玉闢𤣥圃¶
　　十二¶
買陂塘旋栽楊桞田園忙勝官務放魚種藕常無暇移¶
竹又當新雨由近渚駕一葉扁舟時復還吾嶼花香鳥¶
語況心上無營眼前多景絃外有琴趣　尊罍小能費¶
人間幾許荷香惟欠仙吕天光雲影清難寫盡日撚鬚¶
無句池作醑要醉上通明傳取鈞天譜西山翠古任列¶
壑争譏攢峰竦誚難及野人圃¶
<pb:KR4d0508_WYG_078-6b>¶
　　十三¶
買陂塘旋栽楊栁塵凡皆與停務半生醉夢人間世翻¶
覆㡬回雲雨歸有渚似真到三山縹緲紅雲嶼忘懐笑¶
語任白鷺驚飛蒼苔不掃此去便無趣　斜川路宇宙¶
茫茫何許綺園肯附諸吕悠然一見南山後便覺世多¶
塵句持此醑論心事中間異姓還同譜迂踈好古因蓺¶
菊栽松滋蘭植蕙荒了種瓜圃¶
　　十四¶
<pb:KR4d0508_WYG_078-7a>¶
買陂塘旋栽楊柳散人不理他務桞栽近水先應緑底¶
用等閒霖雨遵北渚看雙檜盤空倒影摇烟嶼千言萬¶
語只今日投簪經年閉户便自得天趣　真男子報國¶
誰如張許論交仍負嵇吕我今但要閒陶寫幸免鏤章¶
雕句村甕醑此真是交梨火棗傳家譜庭樹空古有野¶
鶴時来衡門不鎖清徹地仙圃¶
　　十五¶
買陂塘旋栽楊桞歸農未免多務一亭四序饒風景且¶
<pb:KR4d0508_WYG_078-7b>¶
說夜来春雨香濕渚愛新樹依稀敷影連三嶼黄鸝不¶
語怕曲几團蒲坐忘方定驚破静中趣　功名事却笑¶
平生自許誰調陽律隂吕而今且向東君問舊句豈如¶
新句開臈醑要醉喚石湖重緝寒梅譜榮枯自古趂九¶
十韶華六旬餘力終日醉吾圃¶
　　十六¶
買陂塘旋栽楊栁清風浄掃塵務栁隂已見踈成宻又¶
聴緑荷敲雨鷗戲渚奈倏爾翻飛飛過崔嵬嶼形神自¶
<pb:KR4d0508_WYG_078-8a>¶
語豈世事相縈機心未息物我不同趣　池亭小收歛¶
風烟来許漁歌何愧鍾呂水紋瓦影相娯悅髙詠退之¶
佳句荷酌醑有一曲滄浪不犯人間譜悠悠振古問誰¶
似吾儕攻迂習淡為水廢塲圃¶
　　十七¶
買陂塘旋栽楊栁眼中已辦歸務桞成修幹蓮成實均¶
沐老天恩雨憐小渚敢氣象侵陵海上紅雲嶼神仙有¶
語任涓滴蹄涔茫洋鯨浪各自適歸趣　星星鬢鏡裏¶
<pb:KR4d0508_WYG_078-8b>¶
衰容如許西風又動商吕九原宋玉悲何及付與短歌¶
長句飄汎醑縱不到箕山也是曽通譜由今視古看晝¶
錦堂前霜天老月千載照韓圃¶
　　十八¶
買陂塘旋栽楊柳田家小小成務一年清景君須記大¶
勝草烟花雨氷沍渚把一片玻瓈圍䕶瓊瑶嶼鈎簾獨¶
語是天富吾家地輸清供種種出奇趣　桑榆樂造物¶
而今已許一竿自惜歸吕圭塘欵乃烟波曲却屬腐儒¶
<pb:KR4d0508_WYG_078-9a>¶
章句尊有醑是波也神湯世與詩同譜誰能復古且池¶
上觀梅爐中煨芋燈下治書圃¶
　　水龍吟(過黄/河)¶
濁波浩浩東傾今来古往無終極經天亘地滔滔流出¶
崑崙東北神浪狂颷奔騰觸裂轟雷沃日看中原形勝¶
千年王氣雄壯勢隆今昔　鼓枻茫茫萬里棹歌聲響¶
凝空碧壯逰汗漫山川綿邈飄飄吟跡我欲乗槎直窮¶
銀漢問津深處入喚君平一笑誰誇漢客取支機石¶
<pb:KR4d0508_WYG_078-9b>¶
　　二(題賈氏白雲/樓次牧菴韻)¶
結樓髙倚晴空人間何限思親處白雲誰遣等閒出岫¶
悠悠来去本是無心寧知下土有人延佇悵荒烟衰草¶
九原難作空目斷邱陵樹　見說大鵬變化趂扶摇又¶
摶雲路朱簾畫棟闗山綿邈夢魂良苦兩字行藏百年¶
忠孝致君榮祖待更區屏翳溥為霖雨繼商家傅¶
　　三(至順癸酉九/日秋興亭賦)¶
一亭飛出層霄昔人似為登髙辦雙眸千里茫茫宇宙¶
<pb:KR4d0508_WYG_078-10a>¶
滔滔江漢一片秋光青山紅樹斷雲斜鴈想人生塵世¶
難逢開口但酧節何多歎　細數年年今日娯清歡半¶
因羇宦邇来心事無慚猿鶴更齊鵬鷃華髪新添黄花¶
任笑烏紗頻岸且一尊傾倒不須醉後把茱萸看¶
　　四(趙伯寧中丞代祀/淮淛過維揚徴賦)¶
五雲飛出蓬萊天香㪚滿人間世龍翔鳯翥千齡一遇¶
明良慶會節鉞重来士民騰喜山川増氣想四方地遠¶
九重心切都要見閭閻事　寤寐天顔咫尺裊秋風一¶
<pb:KR4d0508_WYG_078-10b>¶
鞭歸騎昔年勲業烏臺倚重紫垣虚位自顧踈庸資身¶
無䇿敢論經費但儒酸不改作醎充賦助和羮味¶
　　五(喜雨用鄭/彦章韻)¶
四郊禾稼如雲方驚數日甘霖小吾皇有徳老天能事¶
非因人禱一夜風雷𤣥雲撩亂銀河傾倒問田家消息¶
今年氣象更催得秋成早　壓盡東華塵土湛氷壺九¶
重清曉晴光漸放瀛洲波定御溝聲小緑野春回黄扉¶
晝静篆煙縈繞願魚羮有飯避賢歸去向山林老¶
<pb:KR4d0508_WYG_078-11a>¶
　　六(甲申七月廿六日偕王/居仁王仲武小酌洹堂)¶
洹堂半月三来小庭日見添佳致蒼筤踈瘦黄葵髙潔¶
玉簪清麗林影波光新晴景物嫩涼天氣對溪山如此¶
田園歸去除詩酒渾無事　爛漫鄉鄰雞黍比當年鼎¶
烹加味古今都說浮雲春夢功名富貴何事迷途直臨¶
老境纔尋平地把塵寰休問菊花行綻請重来醉¶
　　七(次前/韻)¶
此身就健宜閒莫教七十才休致招讒賈怨聲名烜赫¶
<pb:KR4d0508_WYG_078-11b>¶
文章䧺麗三紀紅塵一簪華髪消磨豪氣有清泉白石¶
實聞吾語吾衰矣無多事　世故真如嚼蠟數年来已¶
知無味尋常有句人為宰相閒方是貴洹水秋清無邊¶
風月無窮天地看奮髯箕踞蒼苔濁酒為青山醉¶
　　八¶
平生人海風波謗書盈篋從文致歸来結構且圖跧伏¶
敢求華麗朝暮娯人水聲山色栁隂花氣笑彤闈紫闥¶
浮沉十載更幾載成何事　好是西成咫尺秫田風已¶
<pb:KR4d0508_WYG_078-12a>¶
飄香味安排小瓮從今不怕鄰翁酒貴更築詩壇從君¶
逰刃周旋餘地但有人来問金鑾舊話便昏昏醉¶
　¶
　¶
　¶
　¶
　¶
　¶
<pb:KR4d0508_WYG_078-12b>¶
　¶
　¶
　¶
　¶
　¶
　¶
　¶
　至正集卷七十九¶

# -*- mode: mandoku-view; -*-
#+TITLE: 至正集
#+DATE: 2015-08-25 00:12:30.155549
#+PROPERTY: ID KR4d0508
#+PROPERTY: BASEEDITION WYG    
#+PROPERTY: JUAN 卷二十九
<pb:KR4d0508_WYG_029-1a>¶
欽定四庫全書¶
　至正集卷二十九¶
　　　　　　　　　　　　元　許有壬　撰¶
　絶句¶
　　調趙子期二首¶
玉堂學士日攻文不識郊原有好春得見杏花千百樹¶
却因東郭送行人¶
春來頻約趙崇文同避紅塵踏暖雲底事相逢却歸去¶
<pb:KR4d0508_WYG_029-1b>¶
杏花今日雪紛紛¶
　　題經筵安仝譯史新刻千文賜本二首¶
芸閣風清晝景遲楮生毛穎侍多時吾皇游藝超今古¶
能事猶推智永師¶
隋僧變滅等浮雲七十三行墨尚新閣本重翻鐵門字¶
聖恩均到石渠人¶
　　題趙仲穆二馬圖¶
曹韓遺跡已無多松雪堂中見小坡珍重雙龍莫飛去¶
<pb:KR4d0508_WYG_029-2a>¶
人間銅式久消磨¶
房星淪彩渥洼竭神物誰令畫得成幸自天閑異虞(闕/)¶
忍教立仗不教鳴¶
　　題愛蓮圖用卷中魯子翬韻二首¶
光風霽月不可見奔軼誰能繼絶塵看取芙渠菂中薏¶
一畨花發一圖新¶
昭昭無極發天倪底事之人路尚迷但使愛蓮知所愛¶
世間何水不濓溪¶
<pb:KR4d0508_WYG_029-2b>¶
　　題段吉甫助教武夷山圖¶
千崖樓閣濕青紅一水盤迴萬壑通不為風烟有佳色¶
紫陽道氣在山中¶
　　題單父宋希賢孝友詩卷¶
家貧身壯贅它門有志渾如不贅人致樂致哀終子職¶
肯教秦法變彛倫¶
　　和神保欽之御史監試上京韻四首¶
蹛林雲霧䕶皇州貝闕珠宫逺似浮驄馬歸時人盡道¶
<pb:KR4d0508_WYG_029-3a>¶
槐花開徧上林秋¶
灤水天家第一州赤霄樓觀紫烟浮因君記我昔此役¶
二十五畨鴻鴈秋¶
茫茫九㸃認齊州大地如舟日夜浮龍虎臺前新雨露¶
人間無此一天秋¶
醉眼曽空十二州肯隨人海共沈浮白頭不用悲陳迹¶
木落霜清恰見秋¶
　　次巴克實彦卿雪中見示韻六首¶
<pb:KR4d0508_WYG_029-3b>¶
曚曨曉霧勒晨光一様隆寒兩月强欲和陽春呵凍硯¶
老夫持酒手猶僵¶
殘雪虛窻夜有光小齋清話意差强江南不寄梅花信¶
冷眼空看萬水僵¶
東華射圃接天光日日趨朝看晚强白髮無能思補報¶
肯矜霜簡幾人僵¶
曽向騷壇接步光將雖云老尚兵强莫言白戰無英氣¶
百足商蚷死不僵¶
<pb:KR4d0508_WYG_029-4a>¶
晃朗江天炫日光玉峯寒立鬬高强自然有類昌黎筆¶
籍湜誰能走且僵¶
誰因景物競流光為學終身貴自强身立程家門下雪¶
從知寒氣豈能僵¶
　　題岳陽樓圖(為鄂諾參議賦/)¶
憶昔登樓得句新君山湘水共無塵而今見畫思陳迹¶
深愧先憂後樂人¶
　　題滕王閣圖¶
<pb:KR4d0508_WYG_029-4b>¶
賜麻帝子久無聞南浦西山自雨雲遂使閣名傳不朽¶
却因駢儷一篇文¶
　　謝淮東廉司經歴馬九霄畫鶴見寄¶
騎上揚州不可招一朝蛻影入氷綃凡夫豈敢留仙驥¶
却遣銜書赴九霄¶
　　題澹然平章鷂子¶
西風涼動早秋天小雀何須畏杜宣見說微形多變化¶
好為布榖莫為鸇¶
<pb:KR4d0508_WYG_029-5a>¶
　　題明初扇¶
廣文庭下草青青絳帳秋風一夕生詩思莫教鄉思攪¶
江湖華髪我同聲¶
　　中秋可行招飲因誦東坡明月明年何處看之句¶
　　座中請明初可行各和其韻予得二首皆用三疊¶
　　體仍命禎賦¶
夜來風雨不成寒似念幽人在考槃老夫老態月應道¶
明鏡明朝君自看¶
<pb:KR4d0508_WYG_029-5b>¶
夜深風露恰知寒風在絺衣月在盤一樽濁酒對明月¶
千里佳人應共看¶
　　題明初所藏暮雲樓閣圖¶
倚空寒立翠孱顔樓在重雲縹緲間松下罷琴人未去¶
夕陽應待鶴飛還¶
　　題明初所藏青山白雲圖¶
不成蒼狗不成衣添出峯巒一段竒雲去雲來山自若¶
笑它前日作霖時¶
<pb:KR4d0508_WYG_029-6a>¶
　　溪上樓(以下八首詠徐氏竹溪之景/)¶
一曲清波不受塵倚闌長日翫奫淪風烟莫道翁收盡¶
撞透烟樓更有人¶
　　竹間樓¶
高居已是脫卑凡况在蕭森冷翠間欲識此君清絶處¶
盡遮塵俗不遮山¶
　　扁舟亭¶
陸居無屋舟無水得似先生屋作舟人海茫茫我何有¶
<pb:KR4d0508_WYG_029-6b>¶
且教滿載一天秋¶
　　藍田别墅¶
輞川邱壑蔓寒藤境異心同有此名見說主人惟種徳¶
不須石子玉還生¶
　　桂墩¶
翁家多桂鬱成堆幾度秋風幾世栽好是麟兒成宅相¶
蟾宫又折一枝囘¶
　　釣臺¶
<pb:KR4d0508_WYG_029-7a>¶
石巖雲矗俯深溪下有清風動一絲我亦忘魚聊復爾¶
可憐温水誤昌黎¶
　　石塢潭¶
郿塢金多竟不存清堅輸與老雲根潭中鱣鮪知多少¶
已有飛騰過禹門¶
　　軍山¶
昔年屯聚亦偷生今日柴扉夜不扃却羡此山能領㑹¶
時危時泰一般青¶
<pb:KR4d0508_WYG_029-7b>¶
　　題子昻竹石¶
坡仙戲墨是信手松雪晚年深得之兩竿瘦竹一片石¶
中有古今無盡詩¶
　　題班彦功山水扇圖¶
錢塘江上又秋風老友淪亡夢不通勝槩肯教同羽化¶
山河寫在月輪中¶
　　作樂導水(以下二十四首次可行圭塘雜詠韻/)¶
洹溪混混源頭活分得枝流入小塘怪底凝雲吹不散¶
<pb:KR4d0508_WYG_029-8a>¶
管絃聲滿水中央¶
　　檇榼落成¶
一斚才空一曲隨胼胝今日頓忘疲年來懐抱須陶寫¶
敢笑長安衆富兒¶
　　栁下聽鶯¶
萬條金縷裊長身勾引遷喬語意新休向建章誇百轉¶
陶家門徑有餘音¶
　　舟中對鷺¶
<pb:KR4d0508_WYG_029-8b>¶
禪定聨拳斂素裳豈知船上載紅粧主人有約休相負¶
多少魚兒要汝忘¶
　　荷觴酌酒¶
野人飲具謝玻璃自有天然軟玉巵蕩漾翠濤擎不定¶
有人謀笑任淋漓¶
　　蕉葉題詩¶
騷鄉縑楮寓芭蕉翠瑩尤宜運紫毫風致於詩真有助¶
卯君才調况清高¶
<pb:KR4d0508_WYG_029-9a>¶
　　荷淨納涼¶
栁隂多處著方牀萬柄無塵各有香危坐悠然受清供¶
風聲摵摵更秋涼¶
　　開窻看雨¶
一時清響閙新荷其奈龍公不肯多窻外風光吾不校¶
四郊禾黍定如何¶
　　松隂獨釣¶
半世京華困鼎茵高風時復夢𤣥真可憐縁木求魚者¶
<pb:KR4d0508_WYG_029-9b>¶
今日君其問水濵¶
　　與客泛舟¶
欵乃聲中動畫橈不須舟子更招招而今赤壁荒寒裏¶
試問何人有洞簫¶
　　日夕觀山¶
林慮千仭翠巗巗罨畫工夫在暮嵐徙倚崇臺觀未足¶
紅輪西北月東南¶
　　西堤晚眺¶
<pb:KR4d0508_WYG_029-10a>¶
小亭何用赤闌橋細栁新荷緑四遭落日胡床更東望¶
碧天如水月輪高¶
　　雨中移竹¶
山人聚景作池臺移得龍孫帶雨栽頃刻雲開晴日上¶
便教隂過酒樽來¶
　　月下觀梅¶
空明雲水碧揺沙疎影尤宜竹外斜為我殷勤謝傖父¶
莫欵繁李玉川家¶
<pb:KR4d0508_WYG_029-10b>¶
　　倚檻觀魚¶
魚樂江湖自不知非魚非我敢相欺巵言我不如莊惠¶
終日觀魚只有詩¶
　　繞堤種菊¶
紛紛紅紫厭相看老境才將蔗倒餐不向四堤皆種菊¶
風霜誰與共高寒¶
　　竹間開徑¶
翠寒深處覆蒼苔香霧霏霏晚自開從此一笻雙不借¶
<pb:KR4d0508_WYG_029-11a>¶
尋詩迎客幾徘徊¶
　　水口聽琴¶
幽栖長物一張琴時對清流自寫心老子興闌童子去¶
月明懸溜有餘音¶
　　獨坐投壺¶
緑隂清晝矢鳴壺慶馬何煩用酒娛有主無賔聊一笑¶
却呼僮僕煮臯盧¶
　　登臺縱目¶
<pb:KR4d0508_WYG_029-11b>¶
老眼常疑萬象低憑高逺景更萋迷只從此地觀吾圃¶
便覺江湖是小溪¶
　　調白蓮¶
仙姿皎潔映圓臺真見凌波恣意開却是圭塘宜産汝¶
朝陽東照玉成堆¶
　　調水芙蓉不花¶
南土風宜陸地蓮移根培植不能妍世間久絶司花手¶
却道殷韓是偶然¶
<pb:KR4d0508_WYG_029-12a>¶
　　調湖石¶
一卷千古碧崔巍閱盡人間紫與緋老子未能兄事汝¶
醉來聊用掛絺衣¶
　　聽筝¶
氷絃轟列倚歌輕絃外無聲却有聲我自忘情聊過耳¶
幾人聞此發狂醒¶
　　酒間得口號二十八字¶
卯君為我鑿圭塘荆棘化為雲水鄉昨夜荷香新雨過¶
<pb:KR4d0508_WYG_029-12b>¶
一年勞費盡銷忘¶
　　大雨兩晝夜僮屋盡仆惟軒前新竹綽有生意得¶
　　二十八字以為口號¶
一夜銀河瀉欲乾桑田幾似海漫漫岸頺牆仆吾無憾¶
栽活蒼筤數百竿¶
　　雨後觀竹乃有陻墊摧折者數叢因用前韻¶
憶昨移栽怕雨乾豈期平地水瀰漫此君於我真無負¶
摧折猶堪作釣竿¶
<pb:KR4d0508_WYG_029-13a>¶
　聨句¶
　　盆菊¶
霜卉日已腓寒軋層空澄(有壬/)大明麗若木忽自東海¶
昇(熈/)照我衡茅下南金爛稜層(有壬/)密葉肥晚翠疎根¶
瘦秋鷹(熈/)睠兹貞淑質夙著隠逸稱(有壬/)佳名豈易得¶
高風邈難仍(熈/)心將東籬興迹遽華筵登(有壬/)美人遂¶
幽討晚歲欣得朋(熙/)誰令頳與紫亦復相依馮(有壬/)黄¶
裳本元吉間色詎能勝(熙/)頎然挺尋丈欹傾待維繩(有/)¶
<pb:KR4d0508_WYG_029-13b>¶
(壬/)植以葛陂杖資以剡溪藤(熙/)通譜品逾百口說為爾¶
滕(有壬/)宗既别大小祖亦殊高曽(熙/)濃如胭脂沁潤如¶
酥膏凝(有壬/)鮮如翦朝霞清如裁春氷(熈/)肉色映蒙絺¶
體素動砑綾(有壬/)百疊甃碎瓊千重蹙文繒(熈/)鶯羽乍¶
出鷇魚鱗駢有稜(有壬/)亭亭矗巨杯灼灼開華燈(熈/)長¶
身不免弱擎重嗟未能(有壬/)摘剔留數花花損氣益増¶
(熙/)出竒世豈眩奪巧天應憎(有壬/)人力固云勝物性柰¶
失恒(熈/)平生愧學詩多識猶儚儚(有壬/)不如坐對之政¶
<pb:KR4d0508_WYG_029-14a>¶
似羅豆□(熈/)真趣漸漸得香氣浮浮蒸(有壬/)微吟慰晚¶
節大滕哦松丞(熈/)有花思陶潛無酒思王𢎞(有壬/)南陽¶
飲潭水壽者如岡陵(熈/)所以遯世翁有樂在曲肱(有壬/)¶
傲睨風露表春花我方懲(熈/)况為養性藥服之可鶱騰¶
(有壬/)當年與花别待漏常雞興(熈/)縻爵夢三徑歸田薙¶
荒艿(有壬/)三徑幸猶存清興聊復乗(熈/)庶幾韋表微千¶
載驥附蠅(有壬/)客來涉吾圃老圃喚不譍(熈/)灌溉瓶屢¶
罄詠歌筆已蹭(有壬/)身雖老瓦託氣欲南山凌(熈/)野人¶
<pb:KR4d0508_WYG_029-14b>¶
富勝事行有梅繼承(有壬/)此盟未歃血此語已服膺(熈/)¶
又恐遠莫移健步勞屩縢(有壬/)孤根豈幡然遂用玉帛¶
徴(熈/)彼蕙樹百畝妄以多自矜(有壬/)芳枝愧真堅恐負¶
騷人譝(熈/)真賞各有適蜂蝶徒&KR1415;&KR1415;(有壬/)詩壇戰戈甲¶
齊晉壓杞鄫(熈/)尚憐秋如海𣂏之以斗升(有壬/)從公匄¶
一勺臨淵劇兢兢(熈/)¶
　¶
　至正集卷二十九¶
